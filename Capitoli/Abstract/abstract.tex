% Il Cloud Computing si è ormai affermato come paradigma fondante per la costruzione di infrastrutture di calcolo grazie alla possibilità di ottenere risorse di computazione sotto forma di servizi. Un mercato inizialmente composto da pochi Cloud provider conta ormai la presenza di numerosi di concorrenti, ognuno con la propria piattaforma e le proprie soluzioni. La volontà di sfruttare questa varietà di provider ha portato alla nascita del multi-cloud, ovvero l’utilizzo di più ambienti Cloud compresi in una singola architettura per ottenere maggiore affidabilità, un miglior rapporto qualità-prezzo e riducendo la dipendenza dal singolo. Tuttavia la forte diversità tra le API fornite per l'accesso ai vari servizi rende l'introduzione del multi-cloud particolarmente complessa per cui vi è la necessità di strumenti che ne facilitino l'utilizzo. È in questo ambito che nasce Fly, un Domain-Specific Language per il calcolo scientifico su multi-cloud il cui obiettivo è quello di semplificare lo sviluppo di applicazioni su Cloud introducendo un livello di astrazione aggiuntivo grazie al quale l'utente non necessita di conoscere le specifiche API del provider che vuole utilizzare. L'obiettivo di questo lavoro di tesi è di presentare due importanti funzionalità introdotte all'interno di Fly, ovvero la possibilità di utilizzare un ambiente di debug e il supporto alle sorgenti dati esterne. È infatti importante fornire un ambiente indipendente dal Cloud ma che ne simuli fedelmente il comportamento, in quanto lo sviluppo di applicazioni comprende l'esecuzione di numerosi test per verificarne il funzionamento, tuttavia eseguirli su Cloud comporta dei costi sia in tempo che in denaro. La soluzione sviluppata sfrutta LocalStack, un framework che consente di creare un ambiente AWS in locale completo di tutti i suoi servizi che l’utente può utilizzare come ambiente di test allo stesso modo di un ambiente su Cloud. La seconda parte della tesi riguarda il supporto alle sorgenti dati esterne, in particolare la possibilità di utilizzare all'interno dei programmi Fly sia file dati strutturati che database relazionali, siano essi in locale o su Cloud. In particolare vengono introdotti metodi per la gestione dei file e  dei database MySQL che comprendono il supporto alle query. L'implementazione di database su Cloud è possibile mediante il modello Database as a Service (DBaaS), in particolare Amazon Web Services offre il servizio Amazon RDS mentre Microsoft Azure mette a disposizione il servizio Azure for MySQL. Entrambi sono implementati all'interno di Fly utilizzando le soluzioni e gli strumenti più validi in base al contesto, sfruttando il grande vantaggio del modello DBaaS che consente di accedere ai database su Cloud allo stesso modo di come si farebbe con database locali.

Negli ultimi anni, il paradigma del Cloud Computing ha ottenuto grande successo grazie ai numerosi vantaggi che esso offre.
I motivi del suo successo sono ampliamente giustificati dal grande numero di vantaggi che ha portato. 
Tra questi, il più importante consiste nella possibilità di accedere a diversi tipi di risorse hardware e software mediante un paradigma
basato sui servizi basati su processi containerizzati.
La portabilità e la riproducibilità di un processo containerizzato offre l'opportunità di spostare e scalare le applicazioni tra cloud e data center. 
I container garantiscono efficacemente che tali applicazioni vengano eseguite allo stesso modo ovunque, consentendoci di sfruttare rapidamente e facilmente tutti questi ambienti.
Inoltre, man mano che le applicazioni vengono scalate, abbiamo bisogno di alcuni strumenti per automatizzare la manutenzione di tali applicazioni come ad esempio Kubernetes.
Kubernetes è una piattaforma portatile, estensibile e open-source per la gestione e l'automazione di applicativi Cloud-Native,
ovvero applicativi basati su processi containerizzati e svilluppati appositamente per essere utilizzati in ambienti Cloud. 
Esso consente di orchestrare applicazioni containerizzate all'interno di cluster di nodi su cui vengono eseguiti, grazie agli strumenti ed alle API fornite, operazioni per la gestione del carico di lavoro, 
del traffico di rete e dell'archiviazione. 
Nonostante i vantaggi, Kubernetes rimane un sistema estremamente complesso ed articolato da utilizzare, necessitando di conoscenze specifiche per essere usato in modo efficace.
Fly è un Domain-Specific Language per il calcolo scientifico su multi-cloud il cui obiettivo è quello di semplificare lo sviluppo di applicazioni su Cloud introducendo un livello di astrazione
che permetta all'utente di utilizzare le funzionalità e le potenzialità di un ambiente cloud in modo semplice ed efficiente. 
Questo lavoro di tesi presenta l'integrazione di un ambiente di esecuzione basato su Kubernetes all'interno del linguaggio di programmazione Fly. 
Grazie ai costrutti specifici introdotti all'interno del linguaggio FLY è possibile automatizzare completamente il processo di esecuzione di un'applicazione su Kubernetes.